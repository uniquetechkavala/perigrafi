Ομάδα: Unique Tech 
Γεια σας! Είμαστε η ομάδα Unique Tech και, στα πλαίσια του διαγωνισμού, σας παρουσιάζουμε το project μας με τίτλο Smart Playground. 

Σε μια κοινωνία όπου η σωματική ακεραιότητα των παιδιών δεν είναι πάντα εγγυημένη, η ανάγκη για ένα ασφαλές και έξυπνο πάρκο για τη διασκέδασή τους είναι πλέον επιτακτική. Γι’ αυτό δημιουργήσαμε το Smart Playground, μια καινοτόμα λύση που συνδυάζει την ασφάλεια, τη βιωσιμότητα και την τεχνολογία. Το πάρκο μας είναι ένα έξυπνο σύστημα που διασφαλίζει την ασφάλεια των παιδιών και 
λειτουργεί 100% με πράσινη ενέργεια, αξιοποιώντας φωτοβολταϊκά πάνελ και γεννήτριες ενσωματωμένες στα παιχνίδια. Θα σας το παρουσιάσουμε μέσω μιας μακέτας. 
Το project μας είναι εξοπλισμένο με τα εξής: 

Τεχνολογικός Εξοπλισμός 
1. Arduino DUE – Υπεύθυνο για τον φωτισμό του πάρκου. 
2. Arduino R4 WiFi – Διαβάζει και διαχειρίζεται δεδομένα από αισθητήρες και τα προβάλλει σε οθόνη. 
3. BBC micro:bit – Ελέγχει δεδομένα από την AI κάμερα και διαχειρίζεται την πόρτα εισόδου με servo motor. 
4. Power Manager – Διαχειρίζεται την ενέργεια από φωτοβολταϊκά και γεννήτρια τύπου μύλου, τροφοδοτώντας το πάρκο τις πρωινές ώρες και φορτίζοντας μια 12V μπαταρία για νυχτερινή λειτουργία. 

Χαρακτηριστικά Ασφάλειας και Πληροφόρησης 
● AI κάμερα ασφαλείας: Απαγορεύει την έξοδο των παιδιών χωρίς γονική έγκριση μέσω ιστότοπου. 
● Αισθητήρες ποιότητας αέρα, θερμοκρασίας και υγρασίας: Προβάλλονται σε οθόνη για ενημέρωση των γονέων σχετικά με τις περιβαλλοντικές συνθήκες. 
● Ενεργειακή αυτάρκεια: Μέσω φωτοβολταϊκών και της κίνησης του παιχνιδιού-μύλου, το πάρκο δεν εξαρτάται από το δίκτυο ηλεκτροδότησης. 

Όραμα για το Μέλλον 
Ο απώτερος στόχος μας είναι να δούμε αυτό το project να υλοποιείται σε όλη την Ελλάδα. 
Με αυτόν τον τρόπο: 
● Το κράτος εξοικονομεί πόρους και ενέργεια. 
● Οι πολίτες αποκτούν πρόσβαση σε ασφαλή πάρκα. 
● Τα παιδιά μεγαλώνουν σε καλύτερες συνθήκες, σε περιβάλλον φιλικό, ασφαλές και βιώσιμο. 

Το Smart Playground δεν είναι απλώς ένα τεχνολογικό επίτευγμα. Είναι μια ουσιαστική κοινωνική παρέμβαση που μπορεί να βελτιώσει την ποιότητα ζωής στις πόλεις μας. 

Επιλέξαμε αυτό το project γιατί κι εμείς, ως παιδιά, ξέρουμε πόσο σημαντικό είναι να έχεις ένα μέρος όπου μπορείς να παίζεις και να νιώθεις ασφαλής. Θέλουμε να προσφέρουμε στα σημερινά και στα μελλοντικά παιδιά αυτό που αξίζουν: ασφάλεια, χαρά και ελευθερία. 

Σας ευχαριστούμε για την προσοχή σας. Με τη στήριξή σας, μπορούμε να κάνουμε τις πόλεις μας πιο ανθρώπινες και πιο έξυπνες.
